<div dir='rtl' lang='he'>

# Clever Dog

**הכלב מסתובב בבית בחופשיות בזמן שהבעלים שלו נמצאים. הוא צריך להבריח גנבים, לעשות צרכים בלי להתפס ולצבור כמה שיותר נקודות בזמן המוקצב.**

## מהות המשחק

המשחק עצמו הוא משחק מחשב המתקיים בבית של הבעלים. השחקן משחק ככלב אשר נמצא בבית עם בעליו.
מטרת השחקן היא להבריח גנבים שמגיעים לבית, לעשות צרכים בבית ומבלי להתפס על ידי הבעלים, ולגנוב אוכל מהשולחן - לעשות כמה שיותר פעולות מבלי שישמו לב תחת הזמן המוקצב.

---


## רכיבים רשמיים

### 1. שחקנים
המשחק מיועד לשחקנים מכל הגילאים, לא דרוש רמת כישרון מסויימת או רמת נסיון.
תחומי העניין במשחק הם עבור כל מי שאוהב משחקים שדורשים התגנבות מסויימת וטקטיקה. בנוסף גם לאוהבי בעלי חיים.
המשחק מיועד לשחקן יחיד.
 
### 2. יעדים
היעד המרכזי הוא לצבור כמה שיותר נקודות במהלך המשחק בזמן המוקצב.
צבירת הנקודות נעשת על פי כמות הגנבים שהשחקן תפס, כמות האוכל שהוא גנב, כמה פעמים הוא הצליח להתחמק מבעל הבית בצרכיו וכו'. במשחק ייתכנו רמות קושי שונות וזמנים שונים.
במשחק יהיה tutorial איכותי אשר יסביר לשחקן מה היעדים שלו ומה הוא צריך לעשות על מנת לצבור נקודות, וכמובן גם מה אסור לעשות (ענישה) והסברים כיצד ניתן להתחמק מהבעלים.

### 3. תהליכים
#### תהליך ההתחלה של המשחק:
ההתחלה של המשחק תהווה tutorial מושך תשומת לב, עם הסבר הפעולות תוך כדי שהשחקן משחק.
הדינמיקה במשחק תהיה קלילה עם אפשרות פשוטה לניווט בתוך הבית ויהיה תפריט ברור ומושך להתחלת משחק חדש.

#### תהליך הליבה של המשחק:
תהליך הליבה של המשחק יהווה משימות קטנות (מדדים למתי צריך לעשות מה) שמקבל הכלב לעשות בתוך הבית בזמן מוקצב.
לדוגמא - התרעה שיש פורץ שהכלב צריך להבריח, התרעה שהכלב צריך לעשות צרכים (כמובן מבלי להתפס), התרעה של רעב שבו הכלב יצטרך לגנוב אוכל מהשולחן של בעליו.
השחקן יצטרך לפעול לפי המשימות הנתונות, ובשלבים מתקדמים להחליט איזו משימה דחופה יותר לביצוע.
המשימות יהיו על פי דרגת קושי ובסדר רנדומי שיוחלט על פי אותו השלב.

#### תהליך הסיום של המשחק:
המשחק יסתיים כאשר השחקן נתפס ע"י הבעלים או כאשר נגמר הזמן. תהיה צבירת נקודות לפי כמה משימות הוא הצליח לבצע, ובונוס אם לא תפסו אותו בזמן הקצוב.
פעולות השחקן יהיו בעזרת המקלדת של המחשב, כגון רווח, חצים.
השחקן ילמד על התהליכים בעזרת tutorial איכותי.
 
### 4. חוקים
- למשחק יש זמן מוגבל.
- השחקן צריך לבצע את המשימות הנוכחיות על מנת לקבל משימה חדשה.
- אסור להתפס על ידי הבעלים בזמן ביצוע משימה.
השחקן ילמד את חוקי המשחק בעזרת tutorial איכותי.
 
### 5. משאבים
במשחק שלנו אין משאבים ספציפים שהשחקן יכול לאסוף, עיקר המטרה היא לבצע את כלל המשימות המופיעות על המסך בצורה המהירה והטובה ביותר ומבלי להתפס.
 
### 6. עימותים
העימותים המרכזיים במשחק הם בין השחקן למערכת (למכשולים עצמם) שהם הבעלים, הגנבים ותכנון הבית (מבחינת קירות, חדרים וכו'). לשחקן יהיו דילמות כגון תזמן ביצוע הפעולה (מתי כדאי כדי שלא יתפסו אותו), או לקבל החלטה על איזו משימה לבצע קודם במידה ויש כמה- ויקבל את ההחלטות לביצוע תוך כדי שהזמן יורד. כלומר, ככל שהוא יחכה יותר, הוא יוכל לבצע פחות משימות. אך אם הוא מבצע משימות בקלות ראש מבלי להתחשב בסביבה, עלולים לתפוס אותו.

### 7. גבולות
המשחק הוא עולם סגור, גבולות השחקן הוא הבית עצמו כולל חלק מהחצר (יוחלט בהמשך בצורה יותר מפורטת).
תהיה מפה קטנה על המסך שממחישה לשחקן את הגבולות ובנוסף גדר בחצר שאי-אפשר לעבור.
המפה עצמה מקיימת את עקרונות התכנון בכך שההתניידות בבית אינטואיטיבית. רואים את החפצים ובדיוק איפה אפשר לעבור ואיפה לא. ניתן לראות בכל רגע נתון על המסך איפה השחקן נמצא.
בנוסף, המשימות יופיעו על המפה בצורה ברורה כך שאם מגיע למשל פורץ, אז השחקן יידע בדיוק לאן הוא צריך ללכת.

### 8. תוצאות

למשחק יש מספר רחב של תוצאות אפשרויות מכיוון שכל פעולה של השחקן יכולה להשפיע על הניקוד בסוף המשחק, ויש תלות גם בתזמון שהוא ביצע אותה. ככל שהשחקן יבצע בהצלחה יותר משימות, הוא יקבל ניקוד גבוה יותר על השלב. מצד שני, השחקן יכול להפסיד בכך שהוא נתפס ע"י הבעלים במהלך המשחק, והוא יצטרך להתחיל אותו מחדש.
תוצאת המשחק בעיקר תלויה בנסיון של השחקן לאורך המשחק. ככל שהשחקן ישחק יותר, הוא יצבור יותר נסיון ויהיה טוב יותר. 

קישור למשחק ראשון: https://play.google.com/store/apps/details?id=com.SinkoBuild.DogShelterSimulator&hl=en&gl=US 

קישור למשחק שני: https://play.google.com/store/apps/details?id=com.chi.DogThief&hl=en&gl=US 

קישור למשחק שלישי: https://play.google.com/store/apps/details?id=com.koenigz.DogPuppySimulator&hl=en&gl=US 

 מילות המפתח שחיפשנו הם: dog ,stealth ,thief, simulator

המשחק שלנו שונה מ3 המשחקים לעיל שציינו. מדוע? 
תחילה, נציין כי בקושי מצאנו משחקים בנושא. המשחק שלנו ייחודי, מקורי ושונה מהמשחקים לעיל מבחינת היעדים, החוקים וההתנהלות הכללית.
המטרות במשחק שלנו שונות, למשל יש משימה שצריך להבריח בה גנב שפורץ הביתה. כל המשחק עצמו מתקיים בתוך הבית של הבעלים. כמו כן, יש זמן מוקצב למשימות בכל שלב. המשחק שלנו משתף את השחקן בחוויה שבעלי כלבים חווים ביום יום מכיוון חדש.
</div>
